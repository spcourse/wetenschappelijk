# Zelf data verzamelen

In de eerste opdracht van deze module hebben we de data van een autorit verwerkt, maar dat is zo passief. Net als de temperatuur-data van de KNMI is het een bestaande en geprepareerde data-set die je 'alleen nog maar even' door je programma heen hoeft te halen om de gevraagde data eruit te filteren en het in sommige gevallen (ook) in een voorgeschreven grafiek hoeft te presenteren. Saai.

Je eigen data verzamelen, analyseren om er interessante gegevens uit te halen en die te presenteren naar anderen is natuurlijk veel leuker. Dat gaan we in deze opdracht doen.

##### Opdracht: zelf data verzamelen en visualiseren

Verzamel zelf een data-set en schrijf een programma `mijndata.py` dat die data-set analyseert om er interessante feiten uithaalt en die op het scherm laat zien in print-outs en in een grafiek. Maak ook een enkele pagina in powerpoint (sla die op als pdf file met de naam `mijnverhaal.pdf`) met daarin jouw grafiek en een kort stukje tekst die vertelt welke data je hebt gebruikt en de interessante informatie die erin verborgen ligt.

Je eigen data verzamelen gaat het gemakkelijkst via je telefoon. Ga bijvoorbeeld op zoek naar een app die je GPS data opslaat tijdens een fietsrit en stuur die naar je laptop. Verwerk het en laat zien wat je uit de data leert. Omdat jij de enige bent die weet waar dat precies is geweest zou je kunnen proberen om de Google maps kaart eronder te leggen. Als je extra informatie weer wilt geven (snelheid of hoogte etc), dan is dat ook prima. Maar er is natuurlijk meer data uit je telefoon te halen en we laten je hierin verder vrij, dus als je temperatuur, geluid, licht of andere data met een sensor wilt verzamelen is dat ook prima. 

Het hoeft ook niet je telefoon te zijn waarmee je je data verzamelt. Verzin iets creatiefs. Zorg wel dat je in de grafiek en de pagina duidelijk omschrijft wat de gebruiker ziet.
